**Web typography**

Als eerst heb ik het filmpje geanalyseerd en gekeken naar in wat voor context het zich afspeelt en wat voor emoties er verschijnen. 
Het viel mij op dat je vrij weinig emoties ziet en dat de acteur in het filmpje weinig emotie toont. Dit filmpje gaat vooral om de spanning en de omgeving en geluiden. 
Hier heb ik extra aandacht aan besteed tijdens het vormgeven. De spanning heb ik overgebracht door op de achtergrond een bijpassende sfeer afbeelding te gebruiken met daarover een gradient die is geanimeerd. 
De gradient verandert telkens van opacity zodat het lijkt alsof het een soortvan 'bonkt' net zoals een hartslag of in een vecht game. Hierdoor heeft de pagina een extra functie, namelijk de spanning aanduiden.

**De geluiden**

De geluiden die je niet met het oog ziet heb ik extra vormgegeven zodat die duidelijk overkomen. Zo zijn er een aantal piepjes in het fragment die je nergens ziet afgaan. 
Hiervoor heb ik een soort rode ledlamp gebruikt die verschijnt zodra de piep aanwezig is. Zodra de piep aanwezig is zal dus het led lampje knipperen, en zal ook de achtergrond gradient iets sneller 'bonken'. Dit heb ik bewust gedaan zodat het knipperen van het ledlampje extra opvalt en zodat de gebruiker weet dat er een soort buzzer geluid is. Ook trilt het filmpje zelf tijdens de eerste piep, omdat die piep een soort buzzer is.

Tijdens de 'test' in het filmpje, is er ook een soort lange opbouwende piep die harder wordt en opeens stopt. Ik heb die vormgegeven met nog een gradient die lijkt op een soort tunnelvisie. 
Ik vond het stukje van de test in het fragment namelijk een eentonig stukje, waarbij hij heel vaak hetzelfde zegt en telkens op hetzelfde focust. Dat deed mij denken aan een tunnelvisie.
De gradient verloopt langzamerhand gelijk aan met de piep, en verdwijnt ook zodra de piep weg is. Hierdoor bouw ik de spanning op, en laat ik de gebruiker weten dat er dus een soort tunnelvisie is, en dat die tunnelvisie / piep verdwijnt zodra de gradient wegvalt. De test is dan ook afgelopen.

**De stemmen**

Er zijn een aantal stemmen die je hoort, voice1 en voice2 bijvoorbeeld. Er is een stem die uit een computer komt, die heb zo vormgegeven dat het overkomt alsof de computer praat. Ik dacht hierbij aan een zwarte achtergrond met groene letters, omdat zo vroeger computers hun vormgeving hadden, en deze stijl vaak geassocieerd wordt met computers. Ik heb dit lettertype gekozen omdat het lettertype lijkt op die van de computers van vroeger. Ik heb hiervoor "Brenner Mono" gebruikt. Geen bold omdat ik dat te zwaar vond voor deze context. Ook geen light want dat was de licht. 

De tekst van persoon die je het meest in het fragment voorbij ziet komen, heb ik voornamelijk een witte kleur gegeven, met een lichte opacity zodat je de grove werkingen van de achtergrond erdoorheen ziet, dit omdat hij er zelf ook ruiger uitziet. Het lettertype heet "Brenner Sans". Ik had eerst Bold maar hierdoor was het moeilijker leesbaar. Wel heb ik voor italic gekozen, om zo het menselijke (hij dus) met het digitale (de computer) te onderscheiden. 

Ik heb sommige woorden uitgelicht, zoals 'yes' in het groen, interlinked bijvoorbeeld wat dikker en daarbij heb ik ook de letterspacing verandert zodat het wat dichter op elkaar staat. Dit heb ik expres gedaan omdat interlinked betekent dat je met elkaar verbonden bent. Ik heb dit doorgevoerd in de vormgeving van de typografie door dus de letters van dat woord aan elkaar te maken. Dit komt vaker in het fragment voor. 

Tijdens de test zegt de persoon die je ziet heel vaak hetzelfde, voornamelijk korte zinnen die soms maar 1 woord bevatten. Die heb ik groter gemaakt om het zo beter over te laten komen dat hij in een test zit. Hij zegt dan ook vaak het woord 'interlinked'. Ik heb dat woord geanimeerd, dus zodra dat woord opkomt staat het woord eerst normaal qua letterspacing, en verandert hij dus van spacing. De letters van het woord komen dichter bij elkaar te staan zodra hij het zegt. Hiermee visualiseer ik de betekenis van het woord.

**De achtergronden**

In het fragment heb ik twee verschillende achtergronden toegevoegd, om de sfeer nog meer te visualiseren. Als eerst zie je een wat ruige achtergrond dat goed past bij de eerste scenes van het fragment. Het is wat donkerder, en de muren zijn voornamelijk donker grijs staalachtig. Ik vond deze achtergrond hier goed bij passen omdat hij dezelfe uitstraling heeft als de elementen in het fragment. 

Zodra de scene opkomt waarbij de test begint, dan bevind de acteur zich in een witte kamer. De verandering van de ene scene naar deze scene is vrij opvallend, omdat de ruimte van de test wit is. Dit wilde ik doorvoeren in de achtergrond zodat het lijkt alsof je er zelf bent. De achtergrond verandert dus naar een witte muur zodra de acteur in die witte kamer is. Hier overheen komt de gradient die tunnelvisie visualiseert (dat heb ik eerder al uitgelegd).



**Mijn mening over het vak**

De opdracht die wij moesten uitvoeren vond ik heel interessant, we hebben zoiets nooit eerder moeten doen op school en ik besefte mij dat de mensen met een gehoorbeperking de digitale wereld echt anders ervaren dan mensen met een goed gehoor. Het is erg belangrijk dat die mensen hetzelfde kunnen ervaren als mensen met een goed gehoor en door dit vak ga ik er in de toekomst meer rekening mee houden. Wel vond ik het jammer dat we zo weinig les hadden, en minimaal uitleg kregen over de code. Er zaten veel mensen bij ons in de klas die nog nooit hadden gecodeerd, voor hun was dit allemaal nieuw. Misschien is het handiger om in het vervolg lessen in te plannen om uitleg te geven over hoe je codeert en wat daar allemaal bij komt kijken. 
Of in ieder geval lessen inplannen waar studenten in kunnen werken onder begeleiding of dat ze het aan elkaar kunnen vragen en dat ze elkaar kunnen helpen. Ik heb veel tijd besteed aan het uitleggen van coderen aan mijn medestudenten en dat vond ik ook leuk om te doen, maar ik denk wel dat extra lessen met uitleg zeker zal helpen in de toekomst.
